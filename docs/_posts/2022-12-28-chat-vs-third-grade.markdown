---
layout: post
title:  "ChatGPT vs đak trećak"
date:   2022-12-28 13:10:48 +0100
categories: AI
---
ChatGPT je, posle bitcoina, postao nova tema koja razbija neprijatnu tišinu na slavama i dečijim rođendanima. Razgovor brzo prelazi na duboka pitanja o tome šta je uopšte inteligencije, koja je vrednost čoveka ako više nije najinteligentnije biće na planeti zemlji kao i metafizičkim izletima u pitanja o tome šta je uopšte svest. Svakako, značajno bolje teme od bitcoin/NFT-a.

ChatGPT je zaista impresivan. Postoje trenuci u istoriji koji svedocima ostavljaju utisak magičnosti. Verujem da su svedoci prve lokomotive, sijalice ili bioskopskog projektora bili zatečeni magijom tih novih pronalazaka. Ili, kao malo moderniji primer, ja se i dalje sećam neverice koju sam osetio u ranoj osnovnoj školi kada sam prvi put video 3D grafiku. ChatGPT je jedan od takvih primera, pogotovo za ljude koji nisu pratili dosadašnji razvoj jezičkih modela.

Ali, kao što su domoroci verovali da fotoaparat uslikanom oduzima dušu, ChatGPT sa sobom donosi niz predrasuda. Ovo je pogotovo plodno tlo za predrasude jer u nekim slučajevima ChatGPT zvuči izuzetno mudro i zrelo, posedujući znanje kom čovek ne može da parira.

ChatGPT će se pokazati u najboljem svetlu kada odgovara na pitanja koja ne zahtevaju korak u nepoznatno. Tačnije, kada piše o temi koja je već pokrivena u podacima nad kojim je treniran i ne zahteva logičko povezivanje koje vodi ka originalnim zaključcima. Naravno, mogućnost odgovoranja na kompleksne upite koji su uneti u formi ljudskog jezika predstavlja veliko tehnološko dostignuće i korak u evoluciji pretraživača.

Cilj ovog posta je da ispita kako se ChatGPT nosi sa pitanjima koja zahtevaju logičko rezonovanje i čiji se odgovor ne može naći web pretragom. Kao test uzećemo školsko takmičenje iz matematike za treći razred osnovne škole.

![test](/assets/test_matematika.jpg)

Pa da krenemo.

![test](/assets/zadatak1.png)

Za sada veoma impresivno.

![test](/assets/zadatak2.png)

Idemo dalje.